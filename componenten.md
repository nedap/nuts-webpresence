---
layout: page
title: Componenten
permalink: /componenten/
header_image: components
---



Stichting Nuts heeft haar doelstellingen ruim verwoord. Vervolgens is het aan de Nuts community om invulling te geven aan deze doelstellingen. Als kader gebruiken we onze gezamenlijke uitgangspunten uit [het manifest](/manifest). Om hier in praktische zin handen en voeten aan te geven hebben we de wijze waarop applicaties werken in vier lagen verdeeld:

<img class="inline-image" src="/assets/images/layers.png" alt="Lagen uit het Nuts model" title="Lagen uit het Nuts model"/>

Onderin staat het Internet. Het Internet is van nature al een decentraal systeem, waarmee apparaten en software met elkaar kunnen verbinden. We gaan uit van het Internet als stabiele basis, waarop we verder kunnen bouwen.

Boven het Internet bevindt zich de laag waarmee we systemen met elkaar kunnen verbinden. Dit is waar wij ons op focussen. Hier staan dan ook de vier componenten waar Nuts aan werkt (zie verderop). Deze componenten zijn voor alle aangesloten leveranciers relevant en zouden daarom ook preconcurrentieel beschikbaar moeten komen. Bijvoorbeeld als een nutsvoorziening.

De laag daarboven bevat de standaarden die worden gebruikt voor het uitwisselen van data. Onderwerpen zoals “eenheid van taal”, “informatiebouwstenen” en dergelijke horen hier thuis. Het gaat hier b.v. om berichtenstandaarden, messaging, kalenders en afsprakenstelsels. Op deze laag gaat het erom dat de verbonden systemen elkaars taal begrijpen. Vanuit [Nictiz](https://www.nictiz.nl/) en een programma zoals [MedMij](https://www.medmij.nl/) is hier al veel aandacht voor. Daarom kiezen we ervoor om hier als Nuts community niet op te focussen.

De reden dat we gegevens willen uitwisselen tussen systemen is dat we de processen van zorgverleners willen ondersteunen. Dat is de bovenste laag. Dit zijn de applicaties en functionaliteiten die gebruikers te zien krijgen. Op deze laag leveren leveranciers de toegevoegde waarde en bieden zij concurrerende oplossingen aan. Deze laag heeft de andere lagen nodig om samen te kunnen werken met andere disciplines in de zorg. Het is goed dat er hier concurrentie plaatsvindt om innovatie in de markt te blijven stimuleren, maar wel op dusdanige wijze dat


# Componenten

Om invulling te geven aan de uitgangspunten in [het manifest]({{'manifest' | relative_url}}) hebben we natuurlijk concrete technologie nodig. Deze hoeft niet persé vanaf nul opgebouwd te worden. Als we oplossingen vinden die voldoen aan onze gestelde uitgangspunten dan kunnen we daar uiteraard gebruik van maken.

Wat is er minimaal nodig om een decentrale zorginfrastructuur op te zetten?

## Less is more

Er zijn een aantal generieke componenten die elk softwarepakket nodig heeft, die we hieronder zullen beschrijven. We willen deze componenten zo klein en zo simpel mogelijk houden, zodat ze voor iedereen flexibel inzetbaar zijn.

Op deze componenten kunnen leveranciers zelf oplossingen ontwikkelen, waarmee zij toegevoegde waarde bieden voor hun gebruikers. Dit kunnen uiteraard zowel bestaande als nieuwe oplossingen zijn.

We willen ons dus focussen op die componenten die iedereen nodig heeft.

## The big 4

Om met elkaar digitaal te kunnen samenwerken moeten we vier lastige vragen beantwoorden die in elke discussie weer terugkomen. Deze vragen vormen de aanleiding voor de vier kerncomponenten die we hebben geïdentificeerd voor de decentrale zorginfrastructuur:

### Identiteit

Hoe weet ik dat je bent wie je zegt dat je bent in het digitale domein? Welk bewijs kun je daarvoor geven? En wie bepaalt welk bewijs voldoende is? Wie zijn er eigenlijk allemaal, met wie ik gegevens kan delen?

### Toestemming

Hoe leggen we vast wie wat mag zien? En wie legt dat vast? Wat als ik dat als patiënt niet zelf kan? Hoe voorkomen we misbruik?

### Adressering

Hoe vinden de verschillende ICT systemen elkaar? Hoe weet je welke persoon in welk systeem werkt? Wat als ik in twee systemen werk? Hoe krijgen we data van A naar B? En kan ik gegevens ook echt alléén maar naar een specifieke persoon sturen, of heeft zijn of haar systeembeheerder altijd het laatste woord?

### Logging

Hoe gaan we toegang tot medische gegevens vastleggen zodat we misbruik kunnen opsporen? En waar? Wie is daarvoor verantwoordelijk? En wie mag het inzien?

## Hoe nu verder

Wij denken dat elk van deze categorieën van vragen zich laat vertalen in een losse technologische oplossing. Samen vormen deze de decentrale zorginfrastructuur.

Wij gaan, samen met jullie, op zoek naar de antwoorden op deze vragen. Wil je meehelpen met bouwen, laat het ons dan weten via [de contactpagina]({{'contact' | relative_url}}).
