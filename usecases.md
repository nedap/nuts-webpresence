---
layout: page
title: Use cases
permalink: /usecases/
header_image: privacy-policy
---

# Use cases

Wat kun je nu eigenlijk concreet doen met de Nuts software, waar echte mensen wat aan hebben? Het korte antwoord is nagenoeg alles, want Nuts is _usecase-agnostisch_. Dit betekent dat Nuts niet bepaalt welke gegevensuitwisselingen je wel of niet mag of kunt doen. Maar vaak helpt het als je een aantal sprekende voorbeelden hebt. Hier volgen een aantal mogelijke use cases, maar dit is zeker geen uitputtende lijst. Een aantal van deze use cases worden al in de praktijk gebracht door de betrokken softwareleveranciers.

## Samenwerking zorg en huisarts

In de langdurige zorg wordt er samengewerkt tussen de zorg en de huisarts. De huisarts is medisch verantwoordelijk en de (thuis)zorg voert de zorg uit. Toen er nog op papier werd gewerkt, lag er een map of schriftje van de zorg op de keukentafel bij mensen thuis. Dit was het dossier van de zorg. Tijdens de visite van de huisarts kon zij / hij daar in teruglezen wat er de afgelopen dagen is gebeurd en eventueel nog wat bijschrijven als er bijvoorbeeld extra medicatie nodig was. Dit papieren schriftje bestaat nagenoeg niet meer, omdat ook de zorg steeds meer digitaal werkt. Hoe kan de huisarts dan toch op de hoogte blijven?

[Use case samenwerking zorg en huisarts](https://docs.google.com/document/d/1f4TrsZG4OvE1MnSBTk2xHfkFbcwRiglT9-6_sipq8BQ/edit?usp=sharing)

**Betrokken softwareleveranciers:** Caresharing, Nedap, Topicus

## Verpleegkundige overdracht

Wat is de verpleegkundige overdracht volgens de V&VN richtlijn verslaglegging (art. 2.3.6):
Een verpleegkundige of verzorgende overdracht is een schriftelijke eindevaluatie van het zorgproces. De zorgprofessional stelt de overdracht op bij overplaatsing van de cliënt naar een andere afdeling of zorgsetting, of naar thuiszorgmedewerkers en andere disciplines bij ontslag naar huis. De overdracht moet de continuïteit en de kwaliteit van de zorg waarborgen door dié informatie door te geven die nodig is om het zorgproces na overplaatsing voort te zetten.

[Use case verpleegkundige overdracht](https://docs.google.com/document/d/15iXancvj9RavIvvlJFUOlVDt9buORUWee3dDQMiXMzo/edit?usp=sharing)

**Betrokken softwareleveranciers:** Enovation, Nedap

## Overdracht complexe zorg

In deze use case beschrijven we een overdracht tussen een huisarts, ambulancehulpverleners en een ziekenhuis. We gaan er van uit dat iedere zorgverlener in haar eigen applicatie werkt. Dus de Huisarts in het HIS, de ambulancemedewerker in hun gespecialiseerde systeem en de medewerkers van het ziekenhuis werken in het ziekenhuis EPD (elektronisch patiëntendossier) en aanverwante applicaties.

[Use case complexe zorg](https://docs.google.com/document/d/1l7FrQDdy4AvSGVYlpODf-bdmXpJ74k3Zf40FYQvjOpY/edit?usp=sharing)

## Gegevens verzamelen voor een PGO

In deze use case beschrijven we het verzamelen van gegevens door een cliënt (de zgn. use case verzamelen), die in zorg is bij de wijkverpleegkundige, op basis van door de wijkverpleegkundige in het elektronische dossier vastgelegde gegevens. Het verzamelen van de gegevens beperkt zich in deze case tot de (gegevensdienst) BGLZ (basisgegevens langdurige zorg).

[Use case PGO](https://docs.google.com/document/d/1c9yhhgaih_fJ3YybGZpy69XM0A2R1JCTjNVB1sGi1j4/edit?usp=sharing)
